*********

Welcome to International Project 64!

The goal of International Project 64 is to preserve non-English Commodore 64
related documents in electronic text format that might otherwise cease to
exist with the rapid advancement of computer technology and declining
interest in 8-bit computers on the part of the general population. If you
would like to help by converting C64 related hardcopy documents to
electronic texts please contact the manager of International Project 64,
Peter Karlsson, at pk@abc.se.

Extensive efforts were made to preserve the contents of the original
document. However, certain portions, such as diagrams, program listings, and
indexes may have been either altered or sacrificed due to the limitations of
plain vanilla text. Diagrams may have been eliminated where ASCII-art was
not feasible. Program listings may be missing display codes where
substitutions were not possible. Tables of contents and indexes may have
been changed from page number references to section number references.
Please accept our apologies for these limitations, alterations, and possible
omissions.

Document names are limited to the 8.3 file convention of DOS. The first
characters of the file name are an abbreviation of the original document
name and the language of the etext. The version number of the etext follows
next. After that a letter may appear to indicate the particular source of
the document. Finally, the document is given a
.TXT extension.

The author(s) of the original document and members of International Project
64 make no representations about the accuracy or suitability of this
material for any purpose. This etext is provided "as-is". Please refer to
the warranty of the original document, if any, that may included in this
etext. No other warranties, express or implied, are made to you as to the
etext or any medium it may be on. Neither the author(s) nor the members of
International Project 64 will assume liability for damages either from the
direct or indirect use of this etext or from the distribution of or
modification to this etext. Therefore if you read this document or use the
information herein you do so at your own risk.

*********

The International Project 64 etext of the Wasted Time manual, converted to
text by Adam Dohos <hosza@szabinet.hu>

WASTEHU1.TXT, July 1998, etext #41.

*********

WASTED TIME

C64 disk

KEZELÉSI ùTMUTATò


- Hé, emberek! Végünk van! - üvöltötte a csillagvizsgáló helyiségbôl
lerohanva A.P. Smith úr, az erôsen élemedett korú csillagász. A többiek
azonban valahogy nem akarták átérezni a bejelentés jelentôségét.
- Mi van, maga vén marha, mostanra már teljesen megkergült? - kérdezte
az egyik különösképpen tuskó fiatal kolléga. - Mi az, hogy végünk van?
- Mi az, mi az! egy üstökös tart a Föld felé, és két napon belül ide is
ér - méltatlankodott Smith úr, és jogos felháborodásában hozzávágta
fiatal kollégájához a zsebszámítógépét, de elhibázta.
- Na és akkor mi van? - kérdezett vissza az ifjonc, kissé kevésbé
magabiztosan.
- Pályaanalízist végeztem. az üstököst nem fogja semmilyen égitest
megállítani, sem a pályáját módosítani - vágta ki az öreg olyan diadalmas
képpel, mintha nem is a Föld jövôjérôl lenne szó.
- De hát... El tudjuk hárítani, igaz?
- Minden bizonnyal. Megmondaná, kedves kolléga, hogy mivel?

A többi csillagász erre már nem tudott mit lépni. Megszeppenten
elvonultak külön-külön pályaanalízist végezni, és még megszeppentebben
nyugtázták, hogy az öregnek bizony igaza van.

Végül is, nevetséges helyzet. Itt áll az emberiség a XXV. század utolsó
negyedében, és az egész fennmaradását egy nyavalyás üstökös fenyegeti. Ez
nem fordulhatott volna elô az olyannyira lenézett XX. században. Igaz, ha
a teljes leszerelést nem valósítják meg a XXI. század elején, akkor
valószínûleg az emberiségnek nemhogy üstökösre, de semmi másra nem lenne
gondja. Az most egy más kérdés, hogy a teljes leszerelés nem józan
pacifista megfontolásból, hanem kényszerbôl született. A XXI. században a
rohamos technikai fejlôdés alaposan megtorpant (pár évvel késôbb pedig
teljesen megállt). Miután a konkrét tudományos elôrelépés ritka volt,
mint a fehér holló, bizonyos volt, hogy elôbb-utóbb háború fog kitörni -
azokért a tudósokért, akik még képesek továbblépni valamennyit.
Szerencsére ebben a helyzetben jött az Elpocsékolt Idô elôtti utolsó nagy
találmány: a fegyverdetektor. Senki sem tudta, milyen elven mûködött,
mert a feltalálója nem adta ki a kezébôl, de ennek segítségével némi
huzavona után sikerült megvalósítani a teljes leszerelést. És hamarosan
jött az Elpocsékolt Idô kora. Több mint 400 évig a tudomány szinte egy
helyben ácsorgott. Csak a XXV. század elsô felének közepén született újra
egy olyan zseni, aki felnôve ismét el tudta indítani a beragadt szekeret.
Az emberiség jelenleg is az ô általa elindított fejlôdés korát éli meg.
És bár ez a fejlôdés ismét lassulóban van, megszületett közben az
emberiség egyik nagy álma: az Idôgép. Még nagyon kísérleti stádiumban
van, és hatalmas energiákat emészt fel a használata, azonban mûködése
elvi síkon már bizonyított, a munkálatok jelenleg arra irányulnak, hogy
minél biztonságosabb legyen, és minél kevesebb energiát igényeljen.

Végül is, a halálra ítélt bolygónak ez az Idôgép jelentette az egyetlen
reményt. Az ötlet az volt, hogy az Elpocsékolt Idô korának elejére vissza
kell juttatni egy adathordozót, amely tartalmazza az elmúlt évek
eredményeit, valamint a figyelmeztetést a közelgô katasztrófára. Az
idôutazónak természetesen egy fiatal, vasszervezetû férfinek kellett
lennie, aki jó eséllyel átvészeli az utazást károsodások nélkül. ìgy
esett a választás az Önképzô Osztag (lelkes harcmûvészet-mániások kis
csoportja) egyik ifjú tagjára. További nehézséget jelentett, hogy
komolyabb mechanikus és elektronikus szerkezetekre az idôutazás
katasztrofális hatással lehet (hogy ez mitôl függ, azt ezidáig nem
sikerült kideríteni), és természetesen az Idôgép által átvitt ayagok
tömege is korlátozott volt (pontosabban nem korlátozott, hanem energia
függvénye). Majdnem két nap alatt sikerült az ifjút nagyjából
felkészíteni, megadtak neki minden lehetséges információt (és amit
lehetett, elhallgattak...), majdnem egészen egy órával az üstökös
érkezése elôtt útjára indították. A fiatalembert rendben meg is érkezett
a múltba, és megkezdte küldetésének végrehajtását...


A játék kezelése:

Elsô betöltés elôtt célszerû egy játéklemezt készíteni az eredeti
lemásolásával, bár ez nem feltétlenül szükséges.

A játék irányítható joystickkel vagy joystick módban használt egérrel.
Egyes egerek ugyanis joystick módba kapcsolhatóak úgy, hogy a számítógép
bekapcsolása közben lenyomva tartjuk a jobb gombot. A továbbiakban csak a
két mód különbségeire térünk ki.

A játék LOAD"W*",8,1 paranccsal tölthetô be. Az INTRO (továbblépés
tûzgombbal) után egy rövid bevezetô következik, amely elején
kiválaszthatjuk, hogy milyen nyelven kommunikáljon velünk a játék (angol
vagy magyar), majd megszemlélhetjük az eseményeket hôsünk szemszögébôl
(továbblépés mindig a tûzgombbal). Ezután kiválaszthatunk négy tárgyat a
joystick segítségével (tûzgombbal felvehetjük vagy letehetjük az aktuális
tárgyat), majd RETURN megnyomásával kezdôdik a kaland.

A képernyô felsô felében a helyszínre, esetleg a helyszín aktuális
pozíciójára jellemzô képet látjuk. A bal alsó negyed a szövegablak, itt
jelennek meg a játék üzenetei. A jobb alsó negyed alsó részén van a
mozgásablak, fölötte bal oldalon az irányító ikonok, jobb oldalon pedig a
nálunk lévô tárgyak neveinek elsô 7 betûje, a tárgyakra majd itt
hivatkozhatunk. Az ikonok közül a joystickkel választhatunk.


Az irányító ikonok:

	 1   	 2	 3       4
	 5   	 6	 7	 8
	 9   	10	11	12

1: A nálunk lévô tárgyak listája és rövid jellemzésük.

2: Ha az aktuális pozícióban van tárgy (a mozgás-ablakban egy kis barna
   szimbólum látható emberünk mellett), akkor ezzel az ikonnal azt
   magunkhoz vehetjük. Ha mégsem sikerül felvenni, annak oka van... Ha a
   pozíciónkban sok tárgy van, akkor csak az elsô ötbôl lehet egyszerre
   válogatni.

3: Az elôzô ikon ellentéte, a nálunk lévô tárgyak közül letehetünk egyet,
   és késôbb felvehetjük, ha akarjuk.

4: Mozgás. A mozgatás joystickkel történik. Mivel az egérrel elég
   kényelmetlen lenne, a RETURN megnyomására kis nyilak jelennek meg,
   amelyekre clickelgetve mozoghatunk. A RETURN újbóli megnyomására ismét
   joystick-módba kerülünk. A mozgás befejezése tûzgombbal (click-módban
   az alsó jellel) hajtható végre.

5: Támadás. Csak akkor használható, ha a mi pozíciónkban áll egy másik
   személy is. Ilyenkor a kiválasztott tárggyal emberünk megtámadja az
   illetôt, legyen akármi a tárgy...

6: Input/output menü. Opciók

   - Load: Játékállás betöltése lemezrôl. Meg kell adni az állás nevét,
     és a töltés végrehajtódik, ha van ilyen nevû állás a lemezen.

   - Save: A játékállás kimentése lemezre. Egy játéklemezen 35 állás
     lehet, ha ez nem elég, akkor készítsünk több játéklemezt. Meg kell
     adni az állás nevét (a program csak betûket fogad el), és a mentés
     megtörténik, ha van hely a lemezen, és még nincs rajta a megadott
     névvel egyezô állás.

   - Quickload: Játékállás betöltése a memóriából. Ha még nem mentettünk
     a memóriába, akkor újrakezdésnek felel meg.

   - Quicksave: Játékállás elmentése a memóriába. A memóriában csak egy
     állás lehet, de ezt a lemezes állásmentés/töltés nem változtatja
     meg.

   - New Game: A játék újrakezdése. Az újrakezdés azt jelenti, hogy a
     bevezetôben kiválasztott tárgyakkal indulunk a játék elejérôl.
     Mielôtt a program ezt végrehajtaná, megerôsítést kér.

   - Quit: Kilépés Basic-be. Itt is megerôsítést kér a program.

   - Continue: A játék folytatása.

Ha az állástöltés vagy -mentés során hiba következik be, arra a program
figyelmeztet.

7: Valaminek a használatba vétele. Négy lehetôség van:

   a) Egyik tárgyunk használata: kétszer kell clickelnünk a tárgyon.

   b) Két tárgy használata egymáson: mindkét tárgy kiválasztása.

   c) Pozíciónkban lévô objektum használata: hagyjuk el a nyillal a
      tárgymezôt lefelé, és most kiválaszthatjuk a mozgás-ablakban, hogy
      mit akarunk használni.

   d) Tárgy használata pozíciónkban lévô objektumon: elôször a tárgyat
      kell kiválasztani, majd az objektumot a mozgás-ablakban.

8: Megvizsgálhatunk egy, a pozíciónkban lévô dolgot. RETURN megnyomására
   visszakapjuk az aktuális helyszín leírását.

9: Ajtó kinyitása. Rá kell clickelni az ajtóra. Az ajtók jól láthatóak,
   ha tôlünk északra vannak, azonban ha délre van ajtó, akkor az ugyanúgy
   nyíl formájában látszik, mint a sima út. Ha egy nyíllal jelzett úton
   dél felé nem tudunk továbbmenni, akkor a nyíl egy becsukott ajtót
   jelképez, és azt ki kell valahogy nyitnunk. Ha az ajtó valamilyen
   biztosabb módon (pl. kulccsal) van bezárva, akkor valamilyen
   nyitóalkalmatosság (pl. kulcs) használatával kell próbálkoznunk.

10: Ajtó becsukása, az elôzô ikon ellentéte.

11: Ez az ikon is csak akkor mûködik, ha valamilyen másik személy is áll
    a pozíciónkban, ekkor emberünk megpróbál kommunikálni vele.

12: Szintén csak akkor mûködik, ha áll még valaki a pozíciónkban,
    emberünk ekkor a kiválasztott tárgyat próbálja meg átadni az
    illetônek. Miután a játékban nincs visszalépés, jól gondoljuk meg az
    ikon használatát!


A játék bizonyos pontján meg kell adni néhány kapcsoló sorrendjét. A
kapcsolók betûkkel vannak jelölve, sorrendjük:

		G  D  F  B  C  E  A.

Mozogni természetesen arra lehet, amerre nincs akadály, azaz kelet és
nyugat felé akkor, ha szabad az út vagy egy nyíl jelöli a következô
helyszín ki/bejáratát, északra és délre pedig akkor, ha van utat jelzô
nyíl vagy (kinyitott) ajtó.

Ha sikerül a játékot végigjátszani, akkor még megtekinthetjük küldetésünk
következményeit.


A játékhoz jó szórakozást kíván a Freebrain Software(r) és a Commodore
Világ Szerkesztôsége.

A visszküldött hibás játékokat díjmentesen kicseréljük.

Figyelem! A játék jogvédett, így másolása és terjesztése a szerzôk
engedélye nélkül tilos és törvényellenes (nem számít engedély nélküli
másolásnak a játéklemez-készítés)!


COM-WARE Kft. (c) 1993
Budapest, XI. Vásárhelyi Pál u. 8. 1114
Postacím: 1519 Budapest, Pf.: 363.

Freebrain Software(r)

*********

End of the International Project 64 etext of Wasted Time.

*********
