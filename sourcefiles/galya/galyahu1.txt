*********

Welcome to International Project 64!

The goal of International Project 64 is to preserve non-English Commodore 64
related documents in electronic text format that might otherwise cease to
exist with the rapid advancement of computer technology and declining
interest in 8-bit computers on the part of the general population. If you
would like to help by converting C64 related hardcopy documents to
electronic texts please contact the manager of International Project 64,
Peter Krefting, at peter@softwolves.pp.se.

Extensive efforts were made to preserve the contents of the original
document. However, certain portions, such as diagrams, program listings, and
indexes may have been either altered or sacrificed due to the limitations of
plain vanilla text. Diagrams may have been eliminated where ASCII-art was
not feasible. Program listings may be missing display codes where
substitutions were not possible. Tables of contents and indexes may have
been changed from page number references to section number references.
Please accept our apologies for these limitations, alterations, and possible
omissions.

Document names are limited to the 8.3 file convention of DOS. The first
characters of the file name are an abbreviation of the original document
name and the language of the etext. The version number of the etext follows
next. After that a letter may appear to indicate the particular source of
the document. Finally, the document is given a
.TXT extension.

The author(s) of the original document and members of International Project
64 make no representations about the accuracy or suitability of this
material for any purpose. This etext is provided "as-is". Please refer to
the warranty of the original document, if any, that may included in this
etext. No other warranties, express or implied, are made to you as to the
etext or any medium it may be on. Neither the author(s) nor the members of
International Project 64 will assume liability for damages either from the
direct or indirect use of this etext or from the distribution of or
modification to this etext. Therefore if you read this document or use the
information herein you do so at your own risk.

*********

The International Project 64 etext of the A Gálya manual, converted to text
by Adam Dohos <hosza@szabinet.hu>.

GALYAHU1.TXT, June 1998, etext #38.

*********

[borító:]

A GÅLYA

[rajz egy hajóról és két fickóról]

KEZELÉSI ùTMUTATò


[belül:]


A Gálya

Ez a kitûnô adventure - hogy mndjárt egy ilyen elcsépelt frázissal
kezdjük - egy különös világba varázsolja a vakmerô és kevésbé vakmerô
játékosokat egyaránt; ez pedig nem volna más, mint a Kard és Mágia
misztikus világa, mely, lévén az utóbbi esztendôk eléggé divatos témája,
alighanem már minden kalandjátékkedvelô számítógéptulajdonos elôtt
ismeretes varázslóival, sárkányaival és egyéb képzôdményeivel egyetemben,
így nem szorul különösebb bemutatásra. Nem csekély azon kalandjátékoknak
a száma, melyek hasonló témákat variálnak különbözô színvonalon, mi mégis
reméljük, hogy sikerül valamilyen egyéni élményt nyújtanunk azzal, hogy
ebben a - kissé szatírikus hangvételû -  programban, elôdeitôl eltérôen,
nem csupán egy, hanem egyszerre két szereplôvel is azonosulhat a tisztelt
játékos: egy modernizált barbárral valamint egy kétbalkezes varázslóval -
akiket természetesen eltéphetetlen rokoni szálak fûznek egymáshoz...
Talán kerüljünk is beljebb...

A kiváló grafikákkal illusztrált események ezúttal Athar földjén
zajlanak, mely ország több évszázados elszigeteltségben pergeti egyhangú
napjait egy távoli szigeten, mit sem tudván a környezô világban végbement
és végbemenô változásokról és eseményekrôl, sôt, voltaképpen még magáról
a környezô világról sem sejtve túlságosan sokat. Vérengzô trollok,
ambiciózus mágusok, boszorkányégetô, bölcs uralkodók, kastélyaikban
rejtôzködô titokzatos özvegyasszonyok, boldogtalan gnómok, harci tehenek,
önjelölt zsarnokok, kalandra éhesen kajtató kalandjátékosok és idióta
programozók hazája ez, ahol békésen háborúznak egymással az orkok és az
emberek, meg a hozzájuk hasonló egyéb torzszülöttek - ahogyan tették azt
az idôk kezdetétôl fogva mindenkor - egészen addig, mígnem egy szép napon
váratlanul megnyílik a kapu a külvilág felé... Aki pedig a folytatásra is
kíváncsi volna, az legyen szíves, és a saját jólfelfogott érdekében
játssza végig a játékot!

Miután a lemezt (a játék két lemezoldal, szóval kazettás verzió nincs!)
kényelembe helyeztük a meghajtóban, a betöltés a szokásos LOAD"*",8,1
paranccsal történhet, ami után a program természetesen magától el is
indul. A képernyô, mint általában, itt is két fô részbôl áll: a fölsô
grafikus és az alsó szöveges ablakból. A szöveg a grafika mögött is
folytatódik, de a legfelsô sor fenn van tartva a státuszsor (lásd késôbb)
számára. A grafikus képernyô is tovább osztható három részre: baloldalt
az aktuális szereplô arcképében gyönyörködhetünk, középen a pillanatnyi
helységrajz található, jobbra pedig egy csodálatos iránytû terpeszkedik,
melyrôl rendes körülmények közt mindig kiderül, hogy merre haladhatunk
tovább. (Sárgával jelöltek a járható irányok.) A státuszsorban
folyamatosan kijelzésre kerül az eddig elért pontszám, a szereplô neve,
továbbá középen egy szerényen  csak "Spp"-vel (Spell Power) jelölt fontos
tulajdonság. Ez utóbbinak csupán Raernonnál (az ifjabbik fivér - ô a
varázsló) van értelme, és a varázserejét jelzi, amely minden egyes
varázslás után csökken. (De néha azért növelhetô is.) Ugyanebben a sorban
jelennek meg a lemezcserére és hasonló bûncselekményekre felszólító
üzenetek is.

A játék a hagyományos módon: begépelt parancsokkal irányítható. Gépelés
közben kis- és nagybetûket egyaránt használhatunk; az ékezetes karakterek
a C= (commodore) billentyû egyidejû lenyomásával érhetôek el, illetve:
£ = ö,  = ô, @ = ü, * = û. Van ezenkívûl néhány speciális billentyû is:
a "CLR/HOME" törli az input-sort, a "" megismétli az elôzô parancsot, az
"F1" pedig átkapcsol a szöveges és grafikus ablakok között. Ez utóbbi
funkcióról késôbb még szó esik.

A program értelmezôje felszólító módban megfogalmazott, a magyar
nyelvtannak megfelelô, értelmes parancsokat vár el tôlünk, mint például
LºDD FºBE MAGAD vagy DARÅLD LE A SZERZETEST A HùSDARÅLòBAN stb. A
gyorsabb és kényelmesebb beírás kedvéért a névelôk - illetve legtöbbször
az igekötôk is - elhagyhatók. Emellett a játéknak kellemes vonása az is,
hogy a parancsok szórendje gyakorlatilag teljesen szabad, tehát pl. a
NYISD AJTòT KULCCSAL, KULCCSAL AJTòT NYISD vagy teszemazt AZ AJTòT NYISD
KI A KULCCSAL stb. parancsok egymást tökéletes mértékben helyettesítik.
Ennek fejében viszont ügyelnünk kell a ragozásra, mivel itt ez
különbözteti meg egymástól a szófajokat! Ha egy fônevet ragozatlanul
írunk le, azt a gép úgy értelmezi, mintha tárgyesetben lenne. A program
szókincse egyébként meglehetôsen bôséges: mintegy 1400 (ezernégyszáz!)
különbözô szót ért meg, s ez a szótár több, mint 10 kilobyte helyet
foglal el a memóriából. Ugyanakkor ezek még csak a szótövek - a hozzájuk
illeszthetô ragokat külön táblázatban tárolja a gép. (A ragozást a
szóértelmezô rutin végzi el.) Több hasonló tárgy esetén a fônevek
megkülönböztetéséhez melléknevek használatára is szükség lehet, így pl.
VEDD FEL A KÉK KRISTÅLYT vagy VEDD FEL A ZÖLD KRISTÅLYT stb. - ezelnek
minden esetben az adott fônév elôtt kell állniuk. Egy mondaton belül
tetszôleges számú parancs szerepelhet: ilyenkor valamilyen írásjellel
(pont, vesszô) vagy az ÉS szócskával kell ôket elválasztanunk. Névmások
is használhatóak a legutóbbi fônév helyettesítésére - így leírhatóvá
válik akár olyan összetett mondat is, mint pl. VEDD FEL A ZÖLD KULCSOT ÉS
NYISD KI VELE AZ AJTòT. Ha valamilyen fontos és nélkülözhetetlen szó
(rendszerint fônév vagy ige) kimaradt a mondatunkból, akkor a gép
rákérdez - ilyenkor elegendô már csak a hiányzó szavakat begépelni.
Természetesen, ha nem ért meg egy szót, azt is jelzi a program.

[két fickó rajza]

A mozgás az égtájak megnevezésével vagy azok rövídítésével történik: É,
D, K, NY, ÉK, ÉNY, DK, DNY, F(EL), L(E), KI, BE irányok lehetségesek; s
hogy mindezek közül éppen melyik használható, azt megtudhatjuk az
iránytûre való futó rápillantás mûveletét alkalmazva, vagy pedig az irány
(rövidítve IR) parancs begépelésével. Közledés lebonyolítására igen
kényelmes lehetôséget biztosítanak a MENJ, KERESD és KÖVESD parancsok -
ez utóbbi segítségével egy, a helyszínrôl frissen eltávozott szereplô
nyomába eredhetünk, az elôbbiekkel pedig távolabbi helyekre juthatunk le
egyszerûbben. Pl.: KÖVESD A VÅNDORT vagy MENJ A KASTÉLYHOZ stb.
Megjegyzendô, hogy a program nem feltétlenül a legrövidebb útvonalat
választja erre a célra... (Amennyiben megunnánk a dolgot, a "RUN/STOP"
billentyûvel bármikor félbeszakíthatjuk a hosszadalmas gyaloglást.)

Több ige is rövidíthetô a következôképpen: N = NÉZZ KÖRÜL; V = NÉZD v.
VIZSGÅLD; LI v. I = LISTA; VF = VEDD FEL; R = RAKD LE; S = SEGìTSÉG;
E = EREDMÉNY; P = PÉNZ. A program különleges funkciói közé tartoznak még
az alábbi parancsok: LOAD/SAVE - állás töltése/mentése lemezre (save-disk
gyanánt nyugodtan használható a játéklemez A. oldala); DIR v. $ - az
adott lemezen tárolt kimentett állások listázása; ISM(ÉT) - a legutóbbi
parancs megismétlése; FELADOM v. ADD FEL - a játék feladása és
újrakezdése; SEGìTSÉG (S) - némi segítségnyújtás a továbbjutáshoz egyes
helyszíneken; PÉNZ (P) - na ez vajon mi lehet? Ha egy helyszínen már
jártunk, utána már csak rövid - pár szavas - leírást kapunk róla; ezt
megváltoztathatjuk a LEìRÅS (LR) parancs begépelése után.

Ha egyszerre akarjuk felvenni az adott helyszínen található összes
tárgyat vagy eldobni a birtokunkban lévô összes tárgyat, használhatjuk
a VF MINDENT/R MINDENT (VEGYÉL FEL MINDENT/DOBJ EL MINDENT) formulákat
is. Amennyiben a felveendô tárgyak valamilyen kitüntetett helyen vannak,
úgy azt is meg kell adni, pl. VF MINDENT AZ ASZTALRòL.

Az "F1/F3" gombok buzgó nyomogatásával a grafikát kapcsolgathatjuk ki/be.
Míg az "F1" csak ideiglenesen eltünteti (ill. megjeleníti) a képet, addig
az "F3" - azaz a RAJZ KI/RAJZ BE utasítások - véglegesen ki (ill. be) is
kapcsolják azt, tehát ezután már be sem töltôdnek a helyiségek rajzai a
lemezrôl, ameddig vissza nem kapcsolunk grafikus üzemmódba. A
visszaállítás a funkcióbillentyû ismételt megnyomásával lehetséges.

A két fôszereplô közti választás a nevük - Tongrak ill. Raernon -
szorgalmas bepötyögésével vagy az ezzel egyenértékû "F5/F7" billentyûk
lenyomásával lehetséges.

A játékban szereplô különbözô élôlényekkel három ige segítségével
kommunikálhatunk; ezek: BESZÉLJ, KÖSZÖNJ és MONDD. Ez utóbbinál azt sem
árt megadnunk, hogy mit akarunk mondani - illetve, amennyiben többen is
tartózkodnak a közelünkben, azt is, hogy kinek. (Pl.: MONDD ºRNEK
"HELLO"). Némelyik szereplôvel ajánlatos több ízben is elcsevegni, hátha
mondanak még valami érdekeset azonkívül, amit már hallottunk. A MONDD ige
legnagyobb jelentôsége pedig abban áll, hogy ezzel mondhatunk ki
különbözô varázsigéket, bizonyos varázslatok használatához; erre azonban
csak Raernon esetében van lehetôség, hiszen ô a varázsló. Például a XRUIH
szó (vannak még ilyen szép kifejezések a játékban...) a lidércfény
varázsszava. MONDD XRUIH - és máris fény gyúlt a körülöttünk terjengô
sötétségben. Mindig csak a játék folyamán már megtanult varázsigéket
alkalmazhatjuk (automatikusan beíródnak a mágusunk által mániákusan
mindenhová magával hurcolt varázskönyvbe), amellett nem árt még
megemlíteni, hogy a komolyabb varázsláshoz természetesen a varázsbotunkra
is szükségünk lesz... A MONDD ige egyébként helyettesíthetô egy egyszerû
idézôjellel. Egyéb varázsszavak nevére és jelentésére majd a játék során
fokozatosan fény derül.


Végül pedig néhány hasznos tipp a játék teljesítéséhez:

- Minden elérhetô dolgot érdemes megvizsgálni, mivel sok hasznos
  információt (vagy poént) tudhatunk meg így.

- Sötét helyeken világítsunk lámpával vagy gyertyával (ki hitte volna?),
  de ha már nem kell, oltsuk el, mert hamar leég.

- A boltban nemcsak venni lehet, hanem eladni is! De vigyázzunk, mert
  amit eladunk, azt késôbb csak kétszeres áron vásárolhatjuk vissza.

- Rengeteg (több, mint 250) helyiség van, rajzoljunk térképet.

- Elsô feladatunk Raernon kiszabadítása lesz; ehhez a kolostor
  könyvtárában hasznos infót szerezhetünk. Vigyünk magunkkal kötelet is!
  (Persze, ha úgy jobban tetszik, a váltságdíjat is összegyûjthetjük
  érte.)

- Vizsgálódás mellett a gyanúsabb dolgokat át is kutathatjuk. Megéri!

- Pénzszerzési lehetôség: fedezzük fel az alagútrendszert!

- A thrangok szeretik az emberhúst...

- ...az ôrök pedig az alkoholt...

- ...a vámpírok meg nem szeretik a fokhagymát...

- Raernonnal menjünk el a fômágushoz, ô majd eligazít, hogyan tovább?

- Az arany- és ezüsttárgyakat jó pénzért el lehet adni! (Sôt: a
  kristályokat is...)

- A rejtélyes üzeneteket nem kell ám mindig szó szerint értelmezni!

- Aki álruhát visel, nem biztos, hogy felismerik.

- Egy páncél nem véd meg a biológiai fegyverek ellen...

- Varangyból nem lesz királylány, ám egy királyné attól még kedvelheti a
  varangyokat... vagy tán mégsem...

- Miféle módon lesz a szôlôcukorból pálinka?

- És a leghasznosabb jótanács: használd az eszed és a fantáziád,
  gondolkodj, s a többit találd ki magadtól! Kezdô adventurereknek még
  annyit, hogy semmiképpen se álljanak neki mindjárt a játék módszeres
  és alapos végigjátszásának. Ehelyett induljanak el valamerre, amerre
  éppen kedvük tartja, és próbáljanak ki mindenfélét, ami épp az eszükbe
  jut, céltalanul és felelôtlenül, és ne törôdjenek a végeredménnyel -
  hiszen pontosan ez az, ami a játékot JÅTÉKká teszi, és csakis ezen a
  módon lehet élvezni egy igazi kalandjátékot.

[a halál rajza]

Tekintve, hogy a játék rendkívûl bonyolult és többféle módon is
végigjátszható, amellett elég sok olyan dolog is szerepel benne, ami nem
okvetlenül szükséges a teljesítéséhez, alighanem sokáig nem fog
unatkozni, aki arra vetemedik, hogy elkezdjen vele játszani. Kellemes
kalandozást és jó szórakozást kíván a szerzô:

Olessák Róbert

Valamint a kiadó:

a COM-WARE Kft.

Figyelem! A kalandjátékosok szervezetében a program nem rendeltetésszerû
használata következtében beálló bárminemû testi vagy lelki sérülésekért
sem a szerzô, sem a forgalmazó felelôsséget nem vállal! Szíves
megértésüket elôre is köszönjük...

[egy újabb rajz]


A GÅLYA - kerettörténet

Nolk egy eldugott kis hegyi falucska valahol a távoli
Északi-hegyvidékben. Ezen a helyen született, pontosabban itt látta meg
a napvilágot Tongrak, a hatalmas termetû (1 méter 43 centi), legendás
hírû barbár harcos valamint öccse, Raernon, a nem annyira híres, mint
inkább hírhedt fiatal varázsló. Történetünk idején mindketten a
huszonvalahanyadik életévüket tapossák, noha nem túlságosan sokat látták
még egymást addigi életük során; míg ugyanis Tongrak egy déli nomád törzs
tagjaként tengette életét, addig Raernon a messzi északon, a Szent
Húsdarálót imádó - mindamellett közutálatnak örvendô - szerzetesek által
lakott kolostorban a varázstudományt tanulta. Azaz csak tanulta volna,
hisz miután egyre nagyobb baklövéseket követett el, végül alkalmatlannak
ítélték a varázslásra, és páros lábbal kirúgták a kolostorból. Minthogy
semmihez sem értett, így csavargóként céltalanul lézengett mindenfelé,
s közben régi könyvekbôl és rosszhírû boszorkányoktól szerzett
információkkal autodidakta módon fejlesztette tudását. Csavargása során,
hogy némi romantika is keveredjék a dologba, összeismerkedett Zeldával,
a gyönyörû, ám tehetség dolgában kb. vele egy szinten álló fiatal
boszorkánnyal - ezután együttes erôvel próbáltak az emberiség hasznára
lenni. Mivel azonban - amint az eddigiekbôl az már sejthetô - mindketten
meglehetôsen amatôrnek bizonyultak dicsô mesterségükben, ezért
jószándékuk ellenére is mindenhol hatalmas zûrt és felfordulást okoztak,
továbbá fergeteges kudarcot arattak, amerre csak megfordultak. A derék és
becsületes állampolgárok ezt természetesen nem nézték valami jó szemmel,
aminek következtében a két jómadár már jópárszor a máglyán fejezte volna
be a pályafutását, ha a szerencse - és Tongrak, a szeretô báty - nem
sietett volna mindig az utolsó pillanatban a segítségükre...

Kalandjaink elôtt azonban hadd szóljunk pár szót arról az országról, ahol
ez a játék játszódik. Athar a neve, és az egész állam egy nagy sziget
nyugati részén helyezkedik el, amely - néhány környezô apró
szigetecskétôl eltekintve - magányosan áll a hatalmas óceán kellôs
közepén, messze délre a szárazföldtôl. Valaha, még a régi szép idôkben,
kiterjedt kereskedelem és szoros kapcsolat állt fenn a sziget és a
külvilág között, amióta azonban a kisebb északi szigeteken veszélyesen
elszaporodtak a sárkányok, a trollok és a vécés nénik, azóta egyetlen
hajó sem volt képes áthatolni ezen a területen: Athar így lassanként
teljesen elszigetelôdött. Rövidesen már hírek sem érkeztek a szárazföld
felôl, s az azóta eltelt mintegy háromszáz esztendô alatt az itt élô
emberek tökéletesen elfeledkeztek a külvilágról. Az egymást követô
uralkodókat lefoglalta az állandó háborúskodás a - különösen az
északkeleti területeken - mind nagyobb számban jelentkezô orkokkal, az
emberek pedig lassan-lassan hozzászoktak, hogy a tengert tekintsék a
világ határának. Néha egy-egy vakmerô hajós megpróbált eljutni távolabbi
vizekre, de ezek a hajók többé nem tértek vissza. A hajózás így
többnyire a partközelre korlátozódott.

Egy napon azonban különös dolog történt. Keron király emberei egy furcsa,
láthatóan idegen földrôl származó hajó roncsát fogták ki a tengerbôl.
Alaposan átkutatták, de embert nem találtak rajta - valószínûleg az egész
legénység az északi szörnyetegek martalékául esett - , találtak viszont
egy különösen érdekes tárgyat, mellyel eleinte ugyan nemigen tudtak mit
kezdeni, de aztán, amikor sikerült végre mûködésre bírniuk, mind nagyobb
érdeklôdéssel figyelték, miféle dolgok történnek benne. Még Queldrin,
Athar fômágusa is eljött, hogy saját szemével lássa a különös jelenséget.
Egyikük sem tudta persze, de egy hordozható televízióval álltak
szemközt...

[a király rajza]

A király ekkor a kincstárába vitette az ördögi masinát, megkétszerezte
elôtte az ôrséget, és attól kezdve nem volt hajlandó kimozdulni errôl a
helyrôl. Egész álló nap csak a tévét bámulta sósperecet rágcsálva, s a
fotel mellett gyülekeztek a kiürített sörösüvegek, miközben egyre
gyengülô birodalma lassan, de biztosan a teljes széthullás felé haladt.

Csakhogy az idegen hajóroncson sok más érdekes dolog volt még
megtalálható a televíziókészüléken kívül - köztük az athariak számára
ismeretlen fegyverek is, amiket a Csöpögô Genny és a Zuhanó Guanó
fedônevet viselô terrorista ork-szervezetek sikeresen megkaparintottak
maguknak, és nyomban merényleteket kezdtek tervezni az egyre
tehetetlenebbé váló király és annak hitvese ellen. Mindeközben egyre
több, orkokból és egyéb mocskos teremtményekbôl álló banda tört be kelet
felôl az országba, s gátlástalanul raboltak és fosztogattak mindenfelé
Csattogó Protézis, a fogatlan vámpír vezetésével. Üvöltô trollok és
önuralmukat vesztett kishivatalnokok dúlták szét az eladdig békésnek
mutatkozó  falvakat. Emberi mivoltukból kivetkôzött köztisztasági
alkalmazottak és örjöngô gyors- és gépírók randalíroztak az aranyló
búzamezôkön szerteszét; acsargó orkok és szörnyû démonok szedtek
életbenmaradási adót az emberektôl, ki-ki a maga szakállára
természetesen. Az egész birodalmat a közelgô ork uralom réme fenyegette,
mely gyakorlatilag a káosszal és anarchiával lett volna egyenlô.

Queldrin, a fômágus ekkor úgy gondolta, most már tényleg tenni kéne
valamit. Felkereste hát a fentebb már említett díszes testvérpárt: a
dilettáns mágust és nagydarab bátyját, és beszélt nekik egy elfeledett
ôsi kikötôrôl, amely talán már csak a mesékben létezik, és ahol
mindazonáltal megtalálható egy olyan hajó - egy gálya -, amivel a
legendák szerint bármilyen helyre el lehet jutni a világon. Ezt a hajót
kell megtalálniuk, és segítséget hozniuk vele az ismeretlen kontinensrôl,
ahonnan a veszedelem jött - ez az utolsó esély az ország megmentésére.
"És ne feledd: használd a funkcióbillentyûket és a SAVE/RAMSAVE
funkciókat játék közben!" - e szavakkal búcsúzott a mágus.

Az ôsi krónikák itt még megemlítik, hogy a kalandjátékos ekkor egy
lelkesedéstôl fûtött mozdulattal behelyezte az eredeti gyári lemezt a
meghajtóba, és betöltötte róla a játékot, hogy végére járhasson ennek az
ôrült legendának - a történet folytatása azonban ettôl a ponttól kezdve
sûrû homályba burkolódzik...


A küldetés teljesítéséhez sok sikert kíván a The Molotow Cocktails
valamint a Commodore Világ Szerkesztôsége.

A visszaküldött hibás játékokat díjmentesen kicseréljük.

Figyelem! A játék jogvédett, így másolása és terjesztése a szerzô
engedélye nélkül tilos és törvényellenes!

COM-WARE Kft., Budapest, XI. Vásárhelyi Pál u. 8. 1114.
Postacím: 1519 Budapest, Pf. 363.

[az utolsó rajz]

*********

End of the International Project 64 etext of A Gálya.

*********
