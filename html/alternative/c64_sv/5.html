<!DOCTYPE HTML PUBLIC "-//W3C//DTD HTML 4.01 Transitional//EN">
<html lang="sv" dir="LTR">
<head>
 <title>iDOC= | Commodore 64 användarmanual</title>
 <link rev="made" href="m&#65;ilto:peter&#64;softwolves.pp&#46;se">
 <meta name="author" content="Peter Karlsson">
 <meta name="description" content="iDOC=:s HTML-version av den svenska Commodore 64-användarmanualen, kapitel 5">
 <link rel="stylesheet" type="text/css" href="c64.css">
 <link rel="next" href="6.html" title="Nästa">
 <link rel="previous" href="4.html" title="Föregående">
 <link rel="first" href="0.html" title="Första">
 <link rel="last" href="k-p.html" title="Sista">
 <link rel="toc" href="./" title="Innehållsförteckning">
 <link rel="copyright" href="./" title="Upphovsrättsinformation">
 <link rel="appendix" href="a-b.html" title="Bilagor">
 <link rel="help" href="../../../help/" title="Vävplatshjälp">
 <link rel="search" href="../../search" title="Sök">
 <link rel="index" href="../" title="iDOC=:s textindex">
 <link rel="home" href="../../main" title="iDOC=">
 <!-- $Id: 5.html,v 1.12 2003/09/24 18:48:02 peter Exp $ -->
</head>

<body>
<div class="logo">

<h1>
 <a href="../../">
  <img src="../../../pics/idoccbm.gif" width=211 height=150 border=0
       alt="iDOC="></a>
 <a href="../../../pics/cbm/c64anvmanual.jpg">
  <img src="../../../pics/cbm/c64anvmanual-tumnagel.jpg" border=0
       alt="Commodore 64 användarmanual" width=100 height=149></a>
</h1>

</div>

<div class="navigation">
 [ <a href="4.html">&lt;-- Föregående</a>
 | <a href="./">Innehållsförteckning</a>
 | <a href="6.html">Nästa --&gt;</a>
 ]
</div>

<div class="intro">
<h1>5. AVANCERADE FÄRG- OCH GRAFIKKOMMANDON</h1>

<ul>
 <li>Färg och grafik
 <li>PRINTa färger
 <li>Färg-CHR$-koder
 <li>PEEK och POKE
 <li>Skärmgrafik
 <li>Fler studsande bollar
</ul>
</div>

<div class="body">
<h2 id="s1">5.1 FÄRG OCH GRAFIK</h2>

<p>
 Vi har nu utforskat en liten del av den datakraft som Commodore 64
erbjuder. En av datorns mest fascinerande egenskaper är de fina
möjligheterna att skapa grafik och färg.
<p>
 Du har redan sett ett enkelt exempel på grafik i programmen "studsande
boll" och "labyrint". Dessa program enbart snuddade vid de möjligheter du
erbjuds. Ett antal nya begrepp kommer att introduceras i detta kapitel.
Dessa kommer att visa grafik och färgprogrammering och hur du kan skapa dina
egna spel och animationer.
<p>
 Eftersom vi tidigare koncentrerat oss på datorns beräkningsmöjligheter, har
alla bilder vi använt varit i en enda färg (Ijusblå text på mörkblå bakgrund
och med ljusblå ram).
<p>
 I detta kapitel ska vi lära oss hur vi sätter färg på våra program och hur
vi kontrollerar alla de ovanliga grafiska symbolerna på tangentbordet.


<h2 id="s2">5.2 PRINTa FÄRGER</h2>

<p>
 Som du redan upptäckt, om du provade färginställningsförfarandet som
beskrevs i <a href="1.html">kapitel 1</a>,
kan du förändra textfärgen genom att trycka ned
<kbd>CTRL</kbd>-tangenten och en av färgtangenterna samtidigt. Detta fungerar bra i
direktmode men vad händer om du vill använda detta i ett program?
<p>
 När vi visade "studsande boll"-programmet såg du hur tangentbordets
kommandon såsom markörflyttningar kunde användas i PRINT-instruktioner. På
liknande sätt kan du också lägga textfärgändringar till ditt program.
<p>
 Du har hela 16 olika färger att arbeta med. Genom att använda
<kbd>CTRL</kbd>-tangenten och en siffertangent blir följande färger möjliga:

<table width="100%">
 <tr><td align=center>1<td align=center>2<td align=center>3<td align=center>4<td align=center>5<td align=center>6<td align=center>7<td align=center>8
 <tr><td align=center>Svart<td align=center>Vit<td align=center>Röd<td align=center>Cyan<td align=center>Purpur<td align=center>Grön<td align=center>Blå<td align=center>Gul
</table>
<p>
 Om du trycker ned <kbd>C=</kbd> samtidigt med en siffertangent blir följande färger
tillgängliga:

<table width="100%">
 <tr><td align=center>1<td align=center>2<td align=center>3<td align=center>4<td align=center>5<td align=center>6<td align=center>7<td align=center>8
 <tr><td align=center>Orange<td align=center>Brun<td align=center>Lj. röd<td align=center>Grå 1<td align=center>Grå 2<td align=center>Lj. grön<td align=center>Lj. blå<td align=center>Grå 3
</table>
<p>
Skriv NEW och experimentera med följande: Håll ned <kbd>CTRL</kbd>-tangenten och
tryck samtidigt på <kbd>1</kbd>-tangenten. Tryck därefter på <kbd>R</kbd>-tangenten utan att
hålla ned <kbd>CTRL</kbd>-tangenten.
<p>
 Håll nu ned <kbd>CTRL</kbd> och tryck på <kbd>2</kbd>-tangenten. Släpp upp <kbd>CTRL</kbd> och tryck
på <kbd>R</kbd>-tangenten. Arbeta dig genom siffrorna omväxlande med bokstäverna och
skriv ordet RAINBOW enligt följande:
<p align=center>
 <img src="pics/sid-57a-low.gif" width=323 height=146
  alt="10 PRINT &quot;RAINBOW&quot;">
</p>
 Precis som markörkontroll visas som ett grafiskt tecken, visas också ett
tecken för varje färgändring.
<p>
När du i det tidigare exemplet höll ned <kbd>CTRL</kbd> och tryckte på <kbd>3</kbd> skrevs ett
"L" ut. <kbd>CTRL</kbd> och <kbd>7</kbd> skrev ut en vänsterpil "&#8592;". Varje färgkontroll
kommer att visa sin egen unika grafiska kod när den används på detta sätt.
Tabellen visar den grafiska representationen för samtliga färgkontroller som
kan påverkas genom PRINT-instruktion.
<p align=center>
 <img src="pics/sid-57b.gif" width=728 height=279
  alt="[Färgkoder]">
</p>
 Även om PRINT-instruktionen ser lite konstig ut på skärmen så visas endast
texten när du kör programmet. Och bokstäverna växlar färg i enlighet med de
färgkontroll tecken du placerade i PRINT-instruktionen.
<p>
 Prova några egna exempel, blanda vilka färger du vill inom en enda
PRINT-instruktion. Kom också ihåg att du kan använda den andra satsen färger
genom att trycka ner <kbd>C=</kbd>-tangenten och en siffertangent.

<div class=tip>
<h3>TIPS:</h3>
 Du kommer att märka att sedan du kört ett program med färg eller mode
(t.ex. revers) för ändring, kommer markören och all följande text du skriver
att ha den senast inställda färgen. För att återkomma till normal bild,
tryck ned <kbd>RUN/STOP</kbd> och <kbd>RESTORE</kbd>
</div>

<h2 id="s3">5.3 FÄRG CHR$-KODER</h2>

<p>
 Tag en snabb titt på <a href="d-j.html#f">bilaga F</a>, och läs sedan vidare här.
<p>
 Du har antagligen lagt märke till när du läste genom listan i
<a href="d-j.html#f">bilaga F</a>, att
varje färg, (såväl som de flesta andra tangentbordskontroller såsom
markörstyrningar mm.), har en unik kod. Dessa koder kan skrivas direkt för
att erhålla samma resultat som att skriva CTRL och en lämplig tangent i en
PRINT-sats.
<p>
 Prova exempelvis följande:
<pre class=screen>
  10 PRINT CHR$(147):REM CLR/HOME
  20 PRINT CHR$(30);"CHR$(30) ÄNDRAR MIG TILL ?"
</pre>
<a href="code/sid58a.prg">(Hämta)</a>
<p>
 Texten ska nu ha blivit grön. I ett flertal fall är det mycket enklare att
använda CHR$-funktionen, speciellt om du vill experimentera med att ändra
färger. På följande sida beskrivs ett annat sätt att skapa ett spektrum av
färger. Då det är ett antal rader som är nästan lika (40-110) kan du använda
redigeringstangenterna för att minska skrivarbetet. Se anmärkning efter
programlistningen, vilken friskar upp ditt minne med avseende på
redigeringsproceduren.
<pre>
  NEW

  1 REM  AUTOMATISKA FÄRGBALKAR
  5 PRINTCHR$(147):REM CHR$(147)=CLR/HOME
  10 PRINT CHR$(18);"{space*6}";:REM REVERS BALKAR
  20 CL=INT(8*RND(1))+1
  30 ON CL GOTO 40,50,60,70,80,90,100,110
  40 PRINT CHR$(5);:GOTO 10
  50 PRINT CHR$(28);:GOTO 10
  60 PRINT CHR$(30);:GOTO 10
  70 PRINT CHR$(31);:GOTO 10
  80 PRINT CHR$(144);:GOTO 10
  90 PRINT CHR$(156);:GOTO 10
  100 PRINT CHR$(158);:GOTO 10
  110 PRINT CHR$(159);:GOTO 10
</pre>
<a href="code/sid58b.prg">(Hämta)</a>
<p>
 Skriv raderna 5 till 40 som vanligt. Skärmen bör se ut så här:
<pre class=screen>
  1 REM  AUTOMATISKA FÄRGBALKAR
  5 PRINTCHR$(147):REM CHR$(147)=CLR/HOME
  10 PRINT CHR$(18);"      ";:REM REVERS BALKAR
  20 CL=INT(8*RND(1))+1
  30 ON CL GOTO 40,50,60,70,80,90,100,110
  40 PRINT CHR$(5);:GOTO 10
</pre>
<h3>REDIGERlNGSANMÄRKNINGAR</h3>

<p>
 Använd markör-upp-tangenten för att styra markören till rad 40. Skriv sedan
5 över 4'an i 40. Använd därefter markör-höger tangenten att flytta över
markören till 5 i CHR$-parentesen. Tryck på <kbd>SHIFT</kbd><kbd>INST/DEL</kbd> för att skapa
ett utrymme och skriv "28". Nu kan du trycka på <kbd>RETURN</kbd> med markören var
som helst på linjen. Skärmen ska nu se ut så här:
<pre class=screen>
  1 REM  AUTOMATISKA FÄRGBALKAR
  5 PRINTCHR$(147):REM CHR$(147)=CLR/HOME
  10 PRINT CHR$(18);"      ";:REM REVERS BALKAR
  20 CL=INT(8*RND(1))+1
  30 ON CL GOTO 40,50,60,70,80,90,100,110
  50 PRINT CHR$(28);:GOTO 10
</pre>
<p>
 Oroa dig inte! Rad 40 finns fortfarande kvar. LlSTa programmet och se
efter. Använd samma procedur och modifiera nedre raden med ett nytt
radnummer och CHR$-kod till dess alla återstående rader skrivits in. Du ser
nu att redigeringstangenterna visar sig mycket användbara. Som en slutlig
kontroll, LlSTa nu programmet och övertyga dig om att samtliga rader
skrivits in rätt innan du kör programmet.
<p>
 Nu följer en kort beskrivning av vad som sker. 
<p>
 Du har troligen förstått det mesta av färgbalksprogrammet nu, med undantag
för det nya och ovana begreppet på rad 30. Men låt oss först se vad
programmet verkligen utför. Rad 5 skriver CHR$-koden för CLR/HOME.
<p>
 Rad 10 ändrar till omvänd skrift och skriver 5 mellanrum, vilket visar sig
som en balk, eftersom mellanrummen är omvända (har textfärg). Första gången
programmet genomlöps blir balken blå, den normala textfärgen.
<p>
 På rad 20 används vår arbetshäst, RND-funktionen, för att slumpmässigt
välja en färg mellan 1 och 8.
<p>
 Rad 30 innehåller en variation på IF...THEN kommandot vilket kallas
ON...GOTO.ON...GOTO möjliggör för programmet att välja från en tabell av
radnummer vart det ska gå. Om variabeln (här CL) har ett värde av 1, väljs
det första radnumret (40 i vårt exempel). Om värdet är 2 väljs det andra
radnumret i tabellen och så vidare.
<p>
 Raderna 40 till 110 omvandlar våra slumptal för färgval till motsvarande
CHR$-kod och återför programmet till rad 10 för utskrift (PRINT) av balk i
vald färg.
<p>
 Därefter fortsätter programmet samma förlopp igen. 
<p>
 Se om du kan räkna ut hur det kan gå till att skapa 16 olika, slumpmässigt
valda färger. Utöka ON...GOTO för att ta hand om dem och lägg till de
återstående CHR$-koderna för att visa de återstående 8 färgerna.


<h2 id="s4">5.4 PEEK och POKE</h2>

<p>
 Med kommandona PEEK är det möjligt att se efter i datorns minne vad som
finns på en bestämd adress och med POKE att lägga in data där.
<p>
 Precis som variabler kunde liknas vid ett antal lådor i datorn där du
placerade din information, kan du också tänka dig vissa speciella lådor i
datorn vilka representerar en bestämd minnesposition.
<p>
 Commodore 64 undersöker dessa minnespositioner för att se vilka skärmens
bakgrund och ramfärger ska vara, vilka tecken som ska skrivas på skärmen och
var de ska skrivas samt en mängd andra uppgifter.
<p>
 Genom att placera, POKEa, ett nytt värde i en speciell minnesposition, kan
vi ändra färger, definiera och flytta föremål, och även skapa musik. Dessa
minnespositioner kan representeras på detta sätt:

<table width="100%" border=0>
 <tr><td align=center>53280<td align=center>53281<td align=center>53282<td align=center>53283
 <tr><td align=center>X<td align=center>Y
 <tr><td align=center>RAMFÄRG<td align=center>BAKGRUNDSFÄRG
</table>
<p>
 Ovan visade vi 4 minnespositioner, av vilka 2 kontrollerar skärm- och
bakgrundsfärgerna. Pröva skriva in följande:
<pre>
  POKE 53281,7 <kbd>RETURN</kbd>
</pre>
<p>
 Skärmens bakgrundsfärg har nu ändrats till gul eftersom vi placerade värdet
"7" -för gul- i minnespositionen som kontrollerar skärmens bakgrundsfärg.
<p>
 Prova att med hjälp av POKE-kommandot lägga in olika värden i
minnespositionen som kontrollerar skärmens bakgrundsfärg. Du kan lägga in
vilket som helst värde mellan 0 och 255, men enbart 0 till 15 fungerar.
<p>
 De rätta värdena för respektive färg är:

<div class=box>
<table border=0 width="100%">
 <tr><td align=right>0<td>Svart<td align=right>8<td>Orange
 <tr><td align=right>1<td>Vit<td align=right>9<td>Brown
 <tr><td align=right>2<td>Röd<td align=right>10<td>Ljusröd
 <tr><td align=right>3<td>Cyan<td align=right>11<td>Grå 1
 <tr><td align=right>4<td>Purple<td align=right>12<td>Grå 2
 <tr><td align=right>5<td>Grön<td align=right>13<td>Ljusgrön
 <tr><td align=right>6<td>Blå<td align=right>14<td>Ljusblå
 <tr><td align=right>7<td>Gul<td align=right>15<td>Grå 3
</table>
</div>

<p>
 Kan du komma på ett sätt att visa de olika bakgrunds- och
ramfärgkombinationerna? Följande kan vara till hjälp:
<pre class=screen>
  NEW

  10 FOR BA = 0 TO 15
  20 FOR BO = 0 TO 15
  30 POKE 53280, BA
  40 POKE 53281, BO
  50 FOR X = 1 TO 2000: NEXT X
  60 NEXT BO: NEXT BA

  RUN
</pre>
<a href="code/sid61.prg">(Hämta)</a>
<p>
 Två enkla slingor används för att med hjälp av POKE variera bakgrund och
ramfärger. Fördröjningsslingor på rad 50 sänker endast hastigheten.
<p>
 Ta nu och skriv:
<pre>
  PEEK (53280) AND 15
</pre>
<p>
 Du ska få värdet 15. Detta är det senaste varde ramfärgen fått och det är
rätt eftersom både bakgrund och ramfärgen är grå (värde 15) efter det att
programmet har körts.
<p>
 Genom att skriva AND 15 elimineras alla andra värden förutom 1-15. Detta
beror på det sätt som färgkoderna lagras i datorn. Vanligtvis kan du
förvänta dig att finna samma värde som senast "POKEades" in i
minnespositionen. PEEK låter oss undersöka en bestämd minnesposition och se
vilket värde som för tillfället finns lagrat där. Kan du komma på en extra
rad till programmet som visar innehållet i bakgrund och ramfärgsminnena
samtidigt som programmet körs?
<p>
 Prova följande:
<pre>
  45 PRINT CHR$(147);"RAM =" ;PEEK(53280) AND 15,
           "BAKGRUND=";PEEK(53281) AND 15
</pre>

<h2 id="s5">5.5 SKÄRMGRAFIK</h2>

<p>
 Vid utskrift av information vi hittills arbetat med har datorn behandlat
informationen i sekventiell form. Tecken har skrivits efter varandra med
början från föregående markörposition. Detta med undantag för då du begärt
ny rad eller genom att skriva "," vid PRINT-formattering.
<p>
 För att skriva data på en speciell plats på skärmen kan du starta från en
känd punkt och styra markören med hjälp av markörkontrolltecken för att
formattera skärmen. Detta kräver emellertid en mängd programsteg och är
tidskrävande.
<p>
 På samma sätt som det finns en speciell adress i Commodore 64's minne för
färgkontroll, finns det också minnespositioner som du kan använda för att
direkt kontrollera varje punkt på skärmen.


<h2 id="s6">5.6 SKÄRMENS MINNESKARTA</h2>

<p>
 Då datorns skärm har plats för 1000 tecken (40 kolumner gånger 25 rader)
finns det 1000 minnespositioner reserverade för att ta hand om det som
skrivs på skärmen.
<p>
 Skärmen är arrangerad som ett rutmönster där varje fyrkant representerar en
minnesposition.
<p>
 Då varje minnesposition kan lagra ett tal från 0 till 255, finns det 256
möjliga värden för varje minnesposition. Dessa värden representerar de olika
tecken Commodore 64 kan visa. (Se <a href="d-j.html#e">bilaga E</a>).
Genom att använda
POKE-kommandot kan värdet för ett tecken läggas in i en minnesposition så
att tecknet visas på motsvarande plats på skärmen.
<p align=center>
 <img src="pics/sid-139-63.gif" width=560 height=415
  alt="[Skärmminneskarta]">
</p>
 Skärmminnet hos Commodore 64 börjar normalt med minnesposition (adress)
1024 och slutar med adress 2023. Position 1024 är skärmens övre vänstra
hörn. Adress 1025 är positionen närmast till höger och så fortsätter det
raden ut. Adress 1063 är positionen längst till höger på första raden.
Positionen efter sista positionen på en rad är första positionen på raden
under.
<p>
 Föreställ dig att du vill kontrollera en studsande boll på skärmen. Bollen
är i mitten av skärmen, kolumn 20, rad 12. Formeln för beräkning av
minnespositionen är:
<pre>
  PUNKT = 1024 + X + 40 * Y
                 ^        ^
               kolumn    rad
</pre>
<p>
 Där X är kolumnen och Y är raden.
 Därför blir minnespositionen för bollen:
<pre>
  1024 + 20 + 480  eller tillsammans 1524
         ^     ^
       kolumn rad(40*12)
</pre>

<p>
 Rensa skärmen med <kbd>SHIFT</kbd> och <kbd>CLR/HOME</kbd> och skriv:
<pre>
  POKE 55796, 1
  POKE 1524, 81
        ^     ^
    Position Teckenkod
</pre>

<h2 id="s7">5.7 FÄRGMINNESKARTA</h2>

<p>
 En boll visar sig i mitten av skärmen. Du har placerat ett tecken direkt i
skärmminnet utan att använda PRINT-kommandot. Bollen som visade sig var vit.
Det finns emellertid ett sätt att ändra färg på ett objekt på skärmen genom
att ändra i ett annat minnesområde. Skriv:
<pre>
  POKE 55796, 2
        ^     ^
    Position Färg
</pre>
<p>
 Bollens färg ändrades till röd. För varje punkt på Commodore 64's skärm
finns det två minnespositioner, en för teckenkoden och en för färgkoden.
Färgminneskartan börjar vid minnesposition 55296 (övre vänstra hörnet), och
fortsätter vidare 1000 positioner till 56295.
<p align=center>
 <img src="pics/sid-140-64.gif" width=558 height=413
  alt="[Färgminneskarta]">
</p>
 Samma färgkoder från 0 till 15, som vi använde för att ändra ram och
bakgrundsfärger, kan användas här för att direkt ändra teckenfärger. Formeln
vi använde för att beräkna skärmminnespositioner kan modifieras för att ge
färgminnespositioner att användas tillsammans med POKE-kommandot. Den nya
formeln lyder:
<pre>
  TECKENFÄRG = 55296 + X + 40*Y
</pre>

<h2 id="s8">5.8 FLER STUDSANDE BOLLAR</h2>

<p>
 Här är ett omgjort studsande boll-program som skriver direkt på skärmen med
hjälp av POKE-kommandot, till skillnad mot tidigare program som använde
markörstyrning genom PRINT-kommandon. Som du kommer att se när du kört
programmet, är det mycket mer rörligt, och ger mer levande bilder.
<pre>
  10 PRINT"{clear}"
  20 POKE 53280,7 : POKE 53281,13
  30 X = 1 : Y = 1
  40 DX = 1 : DY = 1
  50 POKE 1024 + X + 40*Y,81
  60 FOR T = 1 TO 10 : NEXT
  70 POKE 1024 + X + 40*Y,32
  80 X = X + DX
  90 IF X = 0 OR X = 39 THEN DX = -DX
  100 Y = Y + DY
  110 IF Y = 0 OR Y = 24 THEN DY = -DY
  120 GOTO 50
</pre>
<a href="code/sid65.prg">(Hämta)</a>
<p>
 Rad 10 rensar skärmen och rad 20 ändrar bakgrunden till ljusgrön med gul
ram.
<p>
 X och Y variablerna på rad 30 håller rätt på bollens aktuella rad och
kolumnposition. Variablerna DX och DY på rad 40 är bollens horisontella och
vertikala rörelseriktningar. När + 1 adderas till X värdet, flyttar bollen
sig till höger. Om - 1 adderas rör sig bollen åt vänster. Om + 1 adderas
till Y flyttas bollen nedåt en rad, - 1 flyttar bollen uppåt en rad.
<p>
 Rad 50 skriver bollen på skärmen i aktuell position. Rad 60 är den gamla
bekanta fördröjningsslingan, vilken åstadkommer att bollen stannar på
skärmen lagom länge för att synas.
<p>
 Rad 70 raderar bollen genom att ersätta den med ett mellanslag (blanktecken,
kod 32) på den plats där bollen var på skärmen.
<p>
 Rad 80 adderar riktningsfaktor till X. Rad 90 testar för att se om bollen
nått någon av sidoväggarna och byter riktning om det är en studs. Raderna
100 och 110 gör samma för övre och undre väggarna.
<p>
 Rad 120 styr tillbaka programmet till skärmen för att rita ut bollen igen.
<p>
 Genom att ändra koden på rad 50 från 81 till en annan teckenkod kan du
ändra bollen till ett annat tecken. Om du ändrat DX eller DY till 0 studsar
bollen rakt istället för diagonalt.
<p>
 Vi kan också göra programmet smartare. Hittills har datorn endast
kontrollerat att X och Y värdena inte gått utanför väggarna. Lägg till
följande rader till programmet:
<pre>
   21 FOR L = 1 TO 10
   25 POKE 1024 + INT(RND(1)*1000), 166   &lt;------------------ CHR$-kod
   27 NEXT L
  115 IF PEEK(1024 + X + 40 * Y) = 166 THEN DX = -DX : GOTO 80
</pre>
<p>
 Raderna 21 till 27 lägger ut 10 fyrkanter i slumpmässigt valda positioner
på skärmen. Rad 115 undersöker (PEEKar av) för att se om bollen är på väg
att studsa in i en fyrkant, och ändrar i så fall riktning.


</div>

<div class="bottomnavigation">
 [ <a href="4.html">&lt;-- Föregående</a>
 | <a href="./">Innehållsförteckning</a>
 | <a href="6.html">Nästa --&gt;</a>
 ]
</div>


<div class="bottom">

<a href="http://validator.w3.org/check?uri=http://www.softwolves.pp.se/idoc/alternative/c64_sv/5.html">
 <img src="../../../pics/vh401.gif" width=88 height=31 border=0
  alt="[HTML 4.01]">
</a>

<address>
 <a href="../../../">Peter Karlsson</a> /
 $Date: 2003/09/24 18:48:02 $ /
 <a href="m&#65;ilto:peter&#64;softwolves.pp&#46;se">peter&#64;softwolves.pp&#46;se</a>
</address>
</div>
</body>
</html>
